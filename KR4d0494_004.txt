# -*- mode: mandoku-view; -*-
#+TITLE: 道園遺稿
#+DATE: 2015-08-25 00:11:54.928783
#+PROPERTY: ID KR4d0494
#+PROPERTY: BASEEDITION WYG    
#+PROPERTY: JUAN 卷四
<pb:KR4d0494_WYG_004-1a>¶
欽定四庫全書¶
　道園遺稿卷四¶
　　　　　　　　　　　　　元　虞集　撰¶
　　五言絶句¶
　　　漁樵耕牧四咏¶
漁子正垂綸烟江曉色新舉頭看叠嶂那識武陵人¶
我本青城樵偶然嬰世網谷口夕陽收髙歌與長往¶
淋漓春雨足綠野趂歸耕尚有泥塗者山深獨自行¶
<pb:KR4d0494_WYG_004-1b>¶
寒林有歸牧隱約牽黄犢一笛晚風清吹成太平曲¶
　　　題子昻五馬圖¶
虎革裹干戈華陽春草多天閑五龍子隨意浴晴波¶
　　　趙大年小景二首¶
野老江頭住重重落木坡驚鴻隨雪起獵騎晚相過¶
江上稻粱熟滿川鴻鴈來飛鳴各自適落日在髙臺¶
　　　題黄西蔍翁¶
石上松千尺橋西水一灣杖藜從此去隨意看青山¶
<pb:KR4d0494_WYG_004-2a>¶
　　　題柯敬仲雜畫五首¶
玉立一長身風前倚翠顰茂陵頭儘白賴有李夫人¶
舞影彎彎月歌聲剪剪雲恐隨風力去留取翠綃裙¶
江波傳雨意山石長雲根琴瑟分清潤階庭列子孫¶
氷解滹沱動雲分碣石開漁竿秋裊裊還見渭翁來¶
不見丹丘久驚看翰墨香永懷書閣舊春日繡簾長¶
　　　子昻桃花馬¶
一匹桃花馬飛來不動塵銀鞍&KR0008;教好賜與虢夫人¶
<pb:KR4d0494_WYG_004-2b>¶
　　　題馬學士詩後¶
雨露春無際風沙盡日寒多憂能賦客空老采詩官¶
　　　京師秋夜¶
風竹撼秋聲天寒夢不成如何今夜月偏照客窻明¶
　　　題雜畫三十首¶
　　　　黄蜀葵¶
花萼立清晨鵞黄向日新金盃承玉露偏醉蜀鄉人¶
　　　　白芍藥¶
<pb:KR4d0494_WYG_004-3a>¶
金鼎和芳柔灤京已麥秋當堦千本玉看不到揚州¶
　　　　海棠¶
睡起多情思依稀見太真一枝紅涙濕似憶故宫春¶
　　　　山茶¶
萬木老空山花開緑葉間渥丹深雪裏不作少年顔¶
　　　　芙蓉¶
丹霞覆苑洲公子夜來游終宴風露冷折花登彩舟¶
　　　　荷花¶
<pb:KR4d0494_WYG_004-3b>¶
澤國三千女西風擁翠寒誰能却髙葢正面與君看¶
　　　　著色竹¶
髙節琅玕直長梢翡翠低東風數竿笋早晚與人齊¶
　　　　著色蘭¶
采秀此山間風來翠被寒三清降瑞雪盛以紫瑛盤¶
　　　　墨蘭¶
霜風委&KR1347;刺獨秀騷人國世多色自媚吾𤣥尚吾徳¶
玉韞不自獻清髙伴幽人芳榮此時來中有無邊春¶
<pb:KR4d0494_WYG_004-4a>¶
　　　　子猷訪戴¶
半夜輕舟發清興豈在雪不見主人翁來往謾騷屑¶
曹溪昔有客無來去何速祇縁相見後乃為留一宿¶
　　　　蘇李泣别¶
落葉滿長安秋風漢節還裁詩寄歸鴈三月到天山¶
　　　　西子游湖¶
步屧微風動停橈落日低夜深歌白苧咫尺越來溪¶
　　　　蕭史鳳臺¶
<pb:KR4d0494_WYG_004-4b>¶
明月在髙臺雙吹紫鳳來天髙風露冷銀燭畫屏開¶
　　　　襄王夢¶
夢㝷巫峽雨雲入楚王宫何以永今夕倐來隨曉風¶
　　　　梅梢月¶
斜月在闌干疎花共嵗寒同來攜白鶴不似玉堂看¶
　　　　幽禽¶
老石為誰媚幽花兩清麗春深不見人聊為五禽戲¶
　　　　雪茶雙雀¶
<pb:KR4d0494_WYG_004-5a>¶
玉茗深宫裏春妍帶雪殘可憐五色羽相並不知寒¶
　　　　荷葉雪姑¶
雪羽兩飛鳴輕輕不自驚荷盤滿載露更立不成傾¶
　　　　梨花靛甕¶
剪水作梨花東風日未斜不慿青羽使那望五雲車¶
　　　　荔支山鼠¶
紅塵八千里始得薦金盤汝黠獨無畏輕紅啄曉酸¶
　　　　並鵲¶
<pb:KR4d0494_WYG_004-5b>¶
雙玉報朝晴花梢墜露清永懷書閣舊春日繡簾明¶
　　　　天鵞¶
校獵上林苑回身太液池白雲去不返雪影下荒陂¶
　　　　鴈¶
戢羽横烟暮遺音折葦秋衡陽千頃水汾曲一荒丘¶
　　　　鵞¶
夜雪軍聲急春池筆陣髙波清翻茜掌沙淨卧霜毫¶
　　　　鴨¶
<pb:KR4d0494_WYG_004-6a>¶
亂啑疑將鬭能言故不烹秋江寒並影春水緑同生¶
　　　　烟波釣舟¶
依約米家船疎林泊暮烟新詩吟未了槎上釣江鯿¶
　　　　荷鍤圖¶
天地一醉鄊今古有誰醒𢬵死劉伯倫令人發深省¶
　　　　蘭蕙圖¶
衆芳非不多金石好兄弟雜佩以問之春風接襟袂¶
　　　　題何玉泉錢塘詩卷後(何精地/理術)¶
<pb:KR4d0494_WYG_004-6b>¶
青山到海盡神氣欲天浮寂寞舂陵叟蒼梧雲正愁¶
地寳不敢愛人工毁天完開闔大呼吸生氣方盤桓¶
　　　　楊友直湖亭¶
東湖亭子上太守醉時歌為問花千樹何如洛下多¶
　　絶句六言¶
　　　題江山烟雨圖¶
千村春水方生萬里歸帆如羽不知誰在層樓臥看江¶
南烟雨¶
<pb:KR4d0494_WYG_004-7a>¶
黼黻文章如此慘澹經營者誰希微那可致詰色空了¶
不加知¶
　　　柯博士竹樹古石¶
江潭木葉盡落巫峽竹枝更長剪取微風疎雨横吹殘¶
月清霜¶
石帶苔而蒼翠竹垂雨以珠璣藉玉五紋之組析旌六¶
羽之翬¶
　　　趙承㫖蘭石僧日觀蒲萄¶
<pb:KR4d0494_WYG_004-7b>¶
天人潄凍芳潤野老沉吟屈蟠南國烟生玉暖西涼酒¶
熱霜寒¶
　　　趙承㫖畫松¶
洒霏烟之餘馨見蒼龍之一體森紫髯之如㦸激清風¶
而直指¶
　　　題聶空山扇¶
客來山雨鳴澗客去山翁醉眠花外春雲藹藹竹邊秋¶
月娟娟¶
<pb:KR4d0494_WYG_004-8a>¶
　¶
　¶
　¶
　¶
　¶
　¶
　¶
　¶
<pb:KR4d0494_WYG_004-8b>¶
　¶
　¶
　¶
　¶
　¶
　¶
　¶
　道園遺稿卷四¶
